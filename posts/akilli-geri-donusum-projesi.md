---
title: "Akıllı Geri Dönüşüm Projesi"
date: "2022-02-10"
author: "Samet Anaz & Mustafa Güneyli"
slug: "akilli-geri-donusum-projesi"
excerpt: "Geri dönüşüm kutularının etkin kullanımı konusunda yaşanan motivasyon eksikliğine teknoloji ile çözüm getiriyoruz."
---
![Proje Logosu](/assets/images/logo.png)
## Giriş

Geri dönüşüm, çevresel sürdürülebilirliğin temel taşlarından biri. Ancak ne yazık ki çoğu zaman geri dönüşüm kutularının etkin şekilde kullanılmadığını görüyoruz. Biz de bu soruna teknolojik ve yenilikçi bir çözümle yaklaşmak istedik: **Akıllı Geri Dönüşüm Projesi**.



## Sorun Ne?

Klasik geri dönüşüm kutuları pasif araçlardır. Kullanıldıklarında ne zaman, nasıl ve ne kadar kullanıldıkları hakkında veri sunmazlar. Bu da çevresel farkındalığın ölçülmesini ve teşvik edilmesini zorlaştırır. Asıl sorun; sistemin kullanıcıya herhangi bir geri bildirim vermemesi ve bu nedenle kullanıcı motivasyonunun düşük kalması.

## Çözümümüz: İki Aşamalı Akıllı Sistem

### 1. Akıllı Geri Dönüşüm Kutuları

Kutulara entegre edilecek sensörler sayesinde atığın gerçekten doğru kategoriye ait olup olmadığı tespit edilecek.  
Doğru atık atıldığında NFC veya QR kod sistemi devreye girecek. Kullanıcı, telefonunu kutuya yaklaştırarak atık bilgisini mobil uygulamaya iletebilecek. Bu sayede her kullanıcı için kişisel bir geri dönüşüm geçmişi oluşturulacak.  

![Akıllı Kutu Prototipi](/assets/images/kutu.png)

### 2. Mobil Uygulama ile Takip ve Teşvik

Kullanıcıların geri dönüşüm aktiviteleri mobil uygulamada kaydedilecek. Bu veriler, şehir bazlı başarı listeleri ile bir araya getirilerek çevresel katkılar görünür hale getirilecek. Kullanıcılar sıralamada üst sıralara çıktıkça rozetler, dijital başarı simgeleri ve STK iş birlikleriyle çeşitli ödüller kazanabilecek. Ayrıca uygulama içinde sosyalleşme imkânı sunularak kullanıcıların birbirini motive etmesi sağlanacak.  


## Hedeflerimiz

- **Çevreye duyarlı bireyler yetiştirmek**  
- **Teknolojiyi toplumsal faydaya dönüştürmek**  
- **Geri dönüşümle ülke ekonomisine katkıda bulunmak**

## Ekibimiz

- **Samet Anaz** – sametanaz.tr@gmail.com  
- **Mustafa Güneyli** – mustafaguneyli.tr@gmail.com  

### Mentörler

- Hasan Aydos  
- Erdem Demiroğlu  
