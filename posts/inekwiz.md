---
title: "Akıllı Tarımın Yeni Yüzü: İnekWiz ile Çiftlikler Dijitalleşiyor"
date: "2023-10-15"
author: "Samet Anaz & Ali Emre"
slug: "inekwiz-ile-ciftlikler-dijitallesiyor"
excerpt: "İnekWiz ile ineklerin konum, sağlık ve davranışlarını gerçek zamanlı izleyen TÜBİTAK destekli akıllı çiftlik sistemi."
---

## Giriş

Tarımda dijital dönüşüm artık bir lüks değil, bir zorunluluk. Özellikle hayvancılıkta verimliliği artırmak ve kaynakları daha etkin kullanmak isteyen üreticiler, teknolojiyi işin merkezine alıyor. Biz de bu noktadan yola çıkarak “İnekWiz” adını verdiğimiz projemizi hayata geçirdik. Bu yazıda, TÜBİTAK 2209-A desteğiyle gerçekleştirmeyi planladığımız bu projeyi daha yakından tanıtmak istiyorum.

## Proje Fikri Nasıl Ortaya Çıktı?

Kırsal kalkınmanın sürdürülebilir olabilmesi için geleneksel tarım yöntemlerini yeni nesil teknolojilerle birleştirmek gerektiğine inanıyoruz. Özellikle büyükbaş hayvancılıkta takip, sağlık izleme ve verimlilik analizleri gibi süreçlerin manuel yöntemlerle yapılması ciddi zaman ve maliyet kaybına yol açıyor. İnekWiz işte tam da bu noktada devreye giriyor.

## İnekWiz Nedir?

İnekWiz, ineklerin kulaklarına yerleştirilen çipler ve çiftlik alanına konumlandırılmış kameralar aracılığıyla hayvanların konum, sağlık durumu ve davranışlarını gerçek zamanlı izlemeyi hedefleyen bir akıllı çiftlik sistemidir. Tüm veriler bir sunucuda toplanır ve çiftçiler bu verilere mobil uygulama veya web paneli üzerinden ulaşabilir.

## Projenin Amacı ve Hedefleri

Bu projeyle:
- Hayvanların anlık takibini sağlamak  
- Sağım zamanlamasını optimize etmek  
- Sağlık durumlarını erken fark ederek önlem almak  
- Çiftlik verimliliğini ölçmek ve artırmak  

Ayrıca, çiftçilerin yönetim kararlarını veriye dayalı bir şekilde alabilmesini sağlamayı da amaçlıyoruz.

## Hangi Teknolojiler Kullanılıyor?

Projede hem donanım hem de yazılım tarafında çeşitli teknolojiler entegre ediliyor:

- **ESP32-CAM** ile video görüntüleme ve Wi-Fi aktarımı  
- **GPS modülleri** ile konum takibi  
- **Nem-sıcaklık sensörleri** ile çevresel izleme  
- **Raspberry Pi** ile edge computing ve görüntü işleme  
- Sunucu tarafında veri analitiği ve güvenlik önlemleri (şifreleme, erişim kontrolleri)  

![Diyagram](/assets/images/inekwiz_diagram.png)

## Araştırma Süreci Nasıl İşliyor?

Proje süreci toplamda 12 ayı kapsıyor ve beş temel aşamadan oluşuyor:

1. Literatür taraması ve sistem tasarımı  
2. Donanım kurulumu ve veri toplama  
3. Güvenlik katmanlarının oluşturulması  
4. Veri analizi ve çıktıların yorumlanması  
5. Yayın ve proje çıktılarının paylaşılması  

## Ekibimiz

- **Samet Anaz** – sametanaz.tr@gmail.com  
- **Ali Emre**   – ali_emre21@erdogan.edu.tr.com  
